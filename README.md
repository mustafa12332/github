<div dir="rtl">
<div>
</div>

### ראשי פרקים

- [הנחיות](#%D7%94%D7%A0%D7%97%D7%99%D7%95%D7%AA)
- [מבוא להנדסת תוכנה](#%D7%9E%D7%91%D7%95%D7%90-%D7%9C%D7%94%D7%A0%D7%93%D7%A1%D7%AA-%D7%AA%D7%95%D7%9B%D7%A0%D7%94)
- [פיתוח אפליקיציית רשת](#%D7%A4%D7%99%D7%AA%D7%95%D7%97-%D7%90%D7%A4%D7%9C%D7%99%D7%A7%D7%99%D7%A6%D7%99%D7%99%D7%AA-%D7%A8%D7%A9%D7%AA)
- [צוות](#%D7%A6%D7%95%D7%95%D7%AA)
- [דרישות](#%D7%93%D7%A8%D7%99%D7%A9%D7%95%D7%AA)
- [תיכון וארכיטקטורה](#%D7%AA%D7%99%D7%9B%D7%95%D7%9F-%D7%95%D7%90%D7%A8%D7%9B%D7%99%D7%98%D7%A7%D7%98%D7%95%D7%A8%D7%94)
- [תכנון](#%D7%AA%D7%9B%D7%A0%D7%95%D7%9F)
- [בקרת תצורה](#%D7%91%D7%A7%D7%A8%D7%AA-%D7%AA%D7%A6%D7%95%D7%A8%D7%94)
- [בדיקות](./README2.md/#%D7%91%D7%93%D7%99%D7%A7%D7%95%D7%AA)
- [תחזוקת קוד](./README2.md/#%D7%AA%D7%97%D7%96%D7%95%D7%A7%D7%AA-%D7%A7%D7%95%D7%93)
- [תבניות תיכון](./README2.md/#%D7%AA%D7%91%D7%A0%D7%99%D7%95%D7%AA-%D7%AA%D7%99%D7%9B%D7%95%D7%9F)
- [הרצאות אורח ונושאים נוספים](./README2.md/#%D7%94%D7%A8%D7%A6%D7%90%D7%95%D7%AA-%D7%90%D7%95%D7%A8%D7%97-%D7%95%D7%A0%D7%95%D7%A9%D7%90%D7%99%D7%9D-%D7%A0%D7%95%D7%A1%D7%A4%D7%99%D7%9D)

## הנחיות

שלום, זהו מאגר ניסיוני לאיסוף שאלות לבחינה  בסיום הסמסטר. במידה ויצטברו מספיק שאלות נוכל להשתמש במאגר.
 
יש להציע שאלות **בעקבות** הרצאה בנושא מסוים ובעיקר סביב נושאים שהתקיים בהם דיון בכיתה. העדיפות היא לפי זמן ההגשה, האיכות והאם הנושא עוד לא מכוסה ע"י שאלות. 

התכנית היא שכל שאלה שתכנס למאגר הסופי תזכה את המחבר בניקוד של כחמש נקודות מציון הבחינה - לדוגמא מי שתרם עשר שאלות שהתקבלו - ציון הבחינה שלו בפועל ישוקלל רק כ-50% מחלק הבחינה בציון הסופי.

הכתיבה היא במרקדאון בעברית.
עורך הטקסט של גיטהאב לא תומך טוב בכיווניות של פסקה בעברית מימין לשמאל
לכן מומלץ לפני שליחת שאלה לערוך אותה למשל [כאן](http://dariubs.github.io/rtlmd/) או לעבוד מקומית עם עורך שכזה, למשל עם MS Word...

### הוראות להכנת שאלה  (חלקן נובע ממגבלות של מערכת הכנת הבחינות)
* **התשובה הנכונה צריכה להופיע ראשונה**
* טקסט **מודגש** (מרקדאון: `**מודגש**`) (או *מוטה* (`*מוטה*`)) יוחלף בבחינה עצמה בקו תחתי. בפרט, יש להדגיש מילות שלילה בכותרות שאלות. 
* אין לכלול תשובות המתייחסות לסדר של תשובות אחרות, כגון 2+3 נכונות
* יש אפשרות לשלב תמונות קטנות לפי הצורך
* לפי הצורך, יש להפריד טקסט באנגלית לשורות נפרדות עם מעברי שורה, כמו למעלה, במידה ולא השתמשתם בעורך מתאים
* המספור בספרות ולא באותיות: 1, 2, 3, 4
* יש לצרף הסבר ומקורות (למשל מספר מצגת ושקף), אך הוא לא יכנס לבחינה
* יש לצרף בסוף השאלה את שם המשתמש של המחבר, בד"כ לכל שאלה מחבר אחד לצורך קרדיט
* יש למקם את השאלה בפסקת הנושא המתאימה,  לפי הצורך נפריד לעמודים בהמשך. נא להפריד עם קו ״---״ בין שאלות באותו נושא ולסמן את כותרת השאלה ב: ####

### הוראות הגשה
* יש לשמור כל שאלה בקומיט נפרד, עם כותרת משמעותית
* השליחה באמצעות פתיחת ״בקשת משיכה״
* לפי הצורך תתבקשו לתקן או לשפר את השאלה עד לקבלה או דחיה של השאלה וסגירת הבקשה.
* מומלץ למשתתפים בתהליך *לעקוב* אחר המאגר, כדי לקבל עדכונים שוטפים ובעיקר לדעת אילו שאלות כבר קיימות

### שלב ב - סינון שאלות
* במהלך השבוע האחרון של הסמסטר, מי שחושב שיש במאגר שאלה בעייתית (למשל: מכילה טעות, אינה בחומר, עלולה להטעות או פשוט לא מאד חשובה) מוזמן לשלוח בקשת משיכה לתיקון או מחיקת השאלה.
* יש לשלוח בקשה נפרדת לכל שאלה
* סימון השאלה למחיקה הוא ע״י קו חוצה על ~~כותרת השאלה~~ (פעמיים טילדה ״~״ מכל צד)
* בהערות הבקשה יש לתייג את המחבר ולהסביר את הבעיה המצדיקה תיקון או מחיקה
* למחבר וצוות הקורס תהיה הזדמנות להגיב או לתקן (בכל מקרה המחבר המקורי יקבל את הקרדיט ולא המעדכן)
* לאחר מכן, צוות הקורס יערוך סבב אחרון של תיקונים ועדכונים והמאגר יפורסם בצורה סופית לקראת הבחינה.

בתקווה שתהליך הכנת הבחינה יהווה חלק מהלמידה בקורס
תודה ובהצלחה

#### שאלה לדוגמא: מהו מחזור חיי תוכנה (מודל תהליך פיתוח)?

1. החל מגיבוש הרעיון ועד ליציאה משימוש של התוכנה
2. החל מגיבוש הרעיון ועד כתיבת הקוד
3. מהשלב שהמוצר מוכן עד לשלב השימוש של הלקוח
4. החל מגיבוש הרעיון ועד לזמן בלתי מוגבל

הסבר: מחזור חיי תוכנה הוא אוסף שלבים שבאמצעותם מוצר תוכנה מיוצר החל מגיבוש הרעיון ועד ליציאה משימוש של התוכנה, נותן מסגרת מסוימת לעבודה על המוצר עד לסיום ומכריח את המפתחים לחשוב על ה"תמונה הגדולה"

מחבר: zoya-sh

## מבוא להנדסת תוכנה

#### מה הייתה עמדתה של אגודת ACM לגבי רישיון למהנדסי תוכנה?

1. לא הצדיק רישוי כי מצב הידע והפרקטיקה בהנדסת תוכנה לא בשל מספיק , כמו כן  מתן רישיון לא יהיה יעיל במתן הבטחות על איכות התוכנה ואמינותה.
2. הצדיק רישוי כי ענף הנדסת התוכנה הוא עתיק ושופע ידע.
3. לא הצדיק רישוי כי אין דרך לאכוף הפרות תוכנה ועברות מחשב.
4. הצדיק רישוי לאחר תקופת סטאז' ומבחן הסמכה.

הסבר: על פי אגודת ACM אשר נוסדה ב-1947 ונחשבת לחשובה בתחום המחשבים , מתן רישיונות למהנדסים יהיה לא יעיל במתן הבטחות על איכות התוכנה והאמינות , כמו כן הסיקה האגודה שתחום המחשבים והנדסת התוכנה בפרט הוא תחום לא בשל מספיק מבחינת ידע ופרקטיקה.(הרצאה מס' 1 שקופית 13).

---

#### מה מהבאים נכון לגבי ייחודיות התוכנה?

1. תוכנה אינה מתבלה.
2. תוכנה אינה מתקלקלת.
3. קלה לבדיקה.
4. תחום ותיק ומוכר.

הסבר: לפי מצגת המבוא, התוכנה לא מתבלה , אך היא כן עלולה להתקלקל. בנוסף היא מסובכת לבדיקה(המון שורות קוד) והתחום יחסית חדש.

מצגת 1, מבוא שקופית 18.


---

#### מה מהבאים **אינו** אילוץ בפרויקט תוכנה:

1. שיווק המוצר
2. משאבים
3. לו"ז
4. מאפיינים

הסבר: מובן ששיווק אינו אילוץ בפרויקט תוכנה, כיוון שלרוב הפרויקט מבוקש ע"י גורם מסוים, ולווא דווקא פרי דמיונו של המפתח/יזם. במידה ומדובר ב"סטארט-אפ", יאלץ היזם לשווק את המוצר במקביל לפיתוחו, אך לא מדובר באילוץ, אלא בהמלצה בהתאם למוצר המפותח.
מצגת 1 (מבוא), שקופית 22.


---

#### מה ההבדלים בין פרויקט תוכנה מעשי לתרגיל כיתה (תרגיל אקדמי)?

1. גודל פרויקט , בעיות ותהליכים מסובכים, עלות תקלות.
2. עבודת צוות, דרישות סותרות ומשתנות, תחום בזמן.
3. ראייה מערכתית, איכות כתיבת הקוד, עבודת צוות.
4. אף אחת מהתשובות האחרות אינה נכונה.

הסבר: הבדלים בין פרויקט תוכנה מעשי לתרגיל כיתה הן לא :תחום בזמן כי בשני המקרים יש לו"ז לביצוע המשימה, איכות כתיבת הקוד כי שיקול זה יכול להיות זהה במקרה של מתכנת מיומן, לכן התשובה היא א' ( גודל פרויקט , בעיות ותהליכים מסובכים ועלות תקלות – בשלושתם ההבדלים הם בגודל ובמורכבות) מצגת מס' 1 שקופית 14.

---

#### מדוע פרוייקטי תוכנה נכשלים לעיתים קרובות כל כך?

1. יעדי פרוייקט לא אפשריים, אומדנים לא מדוייקים של משאבים נדרשים, דרישות המערכת אינן מוגדרות היטב, סיכונים לא מנוהלים.
2. עזיבה של תוכניתן מרכזי, עזיבת משקיע.
3. הכרות לקויה של הצוות בסביבת הפיתוח, עובדים עצלנים בצוות, חוסר בניהול סיכונים.
4. עובדים לא מרוצים, הגדרת יעדים לא אפשריים, עובדים לא מנוסים .

הסבר: במצגת מוצגים מספר אפשרויות שלפיהן פרוייקטי תוכנה נכשלים לעיתים קרובות. חלקם רשומים כתשובה הנכונה. בשאר התשובות הוספתי דברים שיכולים להיות נכונים
           אך קשורים לצוות  ולא קורות באופן שכיח ולכן אינן סיבות לכך שפרוייקטי תוכנה נכשלים לעיתים קרובות כל כך.
            מצגת 1, מבוא, שקופית 27.

---

####  מהו **אינו** מאפיין של תוכנה טובה ?

1. אורך קוד.
2. קוד גמיש לשינויים.
3. נכונות הקוד ותקינותו.
4. שימושיות .

הסבר: המאפיינים:  קוד גמיש לשינויים- תהליך של שינוי התוכנה,הוספת פונקציות ותיקון באגים הוא מאפיין חשוב לתוכנה טובה . 
נכונות הקוד ותקינותו - נכונות קוד התוכנה חשוב מאוד מכך שאנו זקוקים לכך שעבור כל קלט התוכנה תחזיר את הפלט הנדרש  ולכן הוא מאפיין חשוב נוסף לתוכנה טובה.
שימושיות - על ידי בדיקת קלות השימוש בתוכנה ובממשקיה , ותכנון קל ופשוט לשימוש ניתן לאפיין האם תוכנה טובה או לא ,כאשר יש קלות בתכנון ובשימוש ניתן לאפיין את התוכנה כתוכנה טובה . 
חשוב להדגיש כי אורך קוד לא בהכרח מעיד על טיב התוכנה כאמור יכול להיות קוד קצר ואיכותי או קוד ארוך שלא עושה כלום (וכך גם ההפך) .


## פיתוח אפליקיציית רשת

## צוות

#### מבין האפשרויות הבאות ,איזה מבנה  **אינו** מבנה צוות המקובל לפרויקטי תוכנה ? 

1. צוותי תלות כרונולוגי.
2. צוותים דמוקרטיים.
3. צוותי קוד פתוח.
4. צוותים מסביב לגורו.

הסבר:
צוות בעל  תלות כרונולוגי אינו מקובלמכך שהוא איננו מבטא עבודת צוות כדרוש לפרויקטים אלו .


----

#### מה מהבאים **אינה** דרך לפתרון קונפליקטים כחלק מעבודת צוות? 

1. לשכנע את הצוות בצדקת דרכך על ידי עבודה פרטית בדרך שהאדם מאמין בה ורואה לנכון ולבסוף הצגת תוצאת העבודה הפרטית לצוות.  
2. דיון על הקונפליקט-להכין רשימה של דברים שעליהם הצוות כן מסכים.
3. כל אחד יחזור על הטיעונים של הצד השני במינוח המובן לו 
4. להבין שאם התקבלה החלטה על כל חברי הצוות לציית לה ולהמשיך בעבודת צוות על פי הדרך שנבחרה. 

הסבר: שקופית 17. התשובה הראשונה לא חלק מהמצגת שנלמדה ודרך זו יכולה להוביל לעבודה פרטית בשעות העבודה של הצוות, בזבוז משאבים ואי התחשבות בצוות ובדעותיו. התשובה השניה יכולה להוביל להבנה שכן יש הסכמה בין הצדדים. התשובה השלישית גם היא יכולה להוביל להסכמה כוללת שתעיד שהבעיה הייתה רק במינוח ובהצגת הבעיה. התשובה הרביעית גם היא מובילה לעבודת צוות שבה הצוות עובד כמקשה אחת בעל מטרה אחת ועם קונפליקטים פתירים. 

---

#### מהם ההפרעות בתפקוד צוות (ע״פ פרמידת לנסיאוני)?

1. חוסר אמון, פחד מקונפליקט, אי מחויבות, המנעות מדיווח וחוסר תשומת לב לתוצאות.
2. אמון  , המנעות מקונפליקט , מחוייבות לעצמך , עזרה לגורו .
3. דיווח לממונים מעליך , חוסר תשומת לב לחברי הצוות, חוסר כבוד לאחר.
4. התקדמות הטכנולוגיה, אי התאמה קבוצתית, וחוסר תשומת לב לחברי הצוות.

הסבר: לפי פרמידת 5 ההפרעות בתפקוד צוות של ע״פ פרמידת לנסיאוני, ישנם 5 ההפרעות עליהם יש להתמודד בעבודת צוות-תשובה 1 .
שאר התשובות אינן מהוות הפרעות לפי פרמידה זו.


---

#### מה חוק קונווי אומר לגבי השפעת מבנה הצוות שלנו?

1. המבנה שבה נבנה את החברה/הצוות שלנו, זה איך שיראה המוצר בסופו של דבר.
2. מבנה הצוות הוא הגורם העיקרי שישפיע על התוצאות
3. מבנה הצוות משפיע על המוטיבציה של הצוות
4. אף תשובה אינה נכונה

הסבר: חוק קונווי אומר שהדרך בה נבנה את החברה/הצוות שלנו, זה איך שיראה המוצר בסופו של דבר. ולכן לפעמים צריך לחשוב הפוך – ללכת מהמראה הרצוי ליעד ולפי זה להחליט את מבנה הצוות.
למשל – מחלקים את הצוות ל4 חלקים ובונים קומפיילר – כנראה לקומפיילר יהיה 4 שלבים (הרצאה מס' 2 שקופית מס' 13)

---

#### מהם התכונות לצוות מצליח (ע"פ גוגל) ? 

1. בטחון פסיכולוגי , מהימנות, שקיפות ומבנה ,משמעות העבודה (מוטיבציה) ,השפעת העבודה. 
2. בטחון לוגי, מהימנות , שקיפות ומבנה ומוטיבציה. 
3. בטחון עצמי , עבודת צוות טובה ותרומה לקהילה. 
4. צוות בנוי ממבנה גורו בלבד.

הסבר : ע"פ גוגל אשר ערכה מחקר בנושא נמצא כי חמשת התכונות לצוות מוצלח הן: בטחון פסיכולוגי, אמינות, מבנה ובהירות, משמעות והשפעה.

הסבר נוסף:
בטחון פסיכולוגי-  מצב שבו עובדי הצוות מרגישים בטוחים מספיק כדי לקחת סיכונים ולהיות פגיעים אחד אל מול השני ובכך לבטוח בצוות שלא יפגע בך .
מהימנות- לשאוף למצוינות והצלחה ולעמידה בזמנים ובבקשת הלקוח.
שקיפות ומבנה- לכל חבר צוות יהיו תפקידים ברורים , יעדים ברורים ותוכניות עבודה מסודרות. כלומר לחברי צוות העובדים יהיו תפקידים, תוכניות ויעדים ברורים
משמעות העבודה (מוטיבציה) -  חשוב לבדוק ולדאוג לכך שכל חברי הצוות מרגישים שהם עובדים על משהו שהם מייחסים לו חשיבות באופן אישי, או האם הפרוייקט נוגע אליהם באופן אישי.
השפעת העבודה-   מצב בו חברי הצוות מאמינים כי עבודתם חשובה ומובילה לשינוי.


---

## דרישות

#### דרישה טובה -ע"פ מסמך IEEE830-הינה : 
 
 1. ייחודית, אטומית, עקבית , שלמה , עדכנית, בעלת תאימות פנימית, ברורה וניתנת לבדיקה.
 2. דרישה אחת עיקרית הכוללת בתוכה דרישות קטנות, עדכנית ברורה וניתנת לבדיקה.
 3. ייחודית, לא אטומית, עקבית , שלמה , עדכנית, ללא תאימות פנימית, ברורה וניתנת לבדיקה.
 4. קצרה, עקבית, שלמה , לא עדכנית , ברורה ונורמאלית.
 
הסבר:

התנאים לדרישה טובה  ע"פ מסמך IEEE830.

הינם שקופית 20 מהמצגת : 

שלמה- הדרישה תכיל את כל המידע המגדיר את הצורך בה.
ייחודית- כל דרישה נוגעת לנושא אחד בלבד.
 אטומית- לא בנויה מיותר מדרישה אחת.
 עקבית- אפשר לקשר בין הדרישה לתכנון ולצרכי הלקוח.
עדכנית- הדרישה מתאימה לידע הנוכחי על המערכת.
תאימות פנימית- הדרישה לא באה כסתירה לדרישה אחרת. 
ברורה- הדרישה ניתנת לפירוש אחד בלבד ולא מסובכת .
ניתנת לבדיקה-ניתן לבדוק שהמערכת מקיימת את הדרישה. 

---

#### מה **אינו** מאפיין דרישה טובה?

1. cannot modify (אי אפשרות לעדכון)
2. tracable (עקיבות)
3. modifiable (אפשרות לשינוי/עדכון) 
4. unambiguous (לא דו משמעית) 

הסבר: דרישה טובה אכן אמורה להיות מאופיינת על ידי תשובות 2,3,4 ,התשובה הראשונה אינה מאפיינת דרישה טובה, דרישה אמורה להיות פתוחה לעדכון שלה ושינוי במשך תהליך העבודה בעקבות הבנה עמוקה יותר של הדרישה או שינוי בדרישת הלקוח. (שקופית 20 מצגת 3)

---

#### תרחישי שימוש הם בעיקר כלי המשמש ל:

1. ניתוח
2. פיתוח 
3. תכנון
4. בקרה

הסבר: הסבר: תרחישים גורמים לנו לרדת לעומקן של הדרישות ולנתח אותן בצורה מעמיקה ויסודית ע"פ מקרים שונים (ע"פ מצגת 3 שקופית 66)

---

#### המושג SRS מייצג:

1. מסמך דרישות
2. מסמך ניהול סיכונים
3. מסמך בדיקות
4. מסמך המייצג תהליך יצירת אב טיפוס

הסבר: SRS פירושו: Software requirements specification - מסמך דרישות 
(מצגת 3 שקופית 6)

---

#### מהי **אינה** דרך לאסוף דרישות?

1. דינמיקה קבוצתית
2. סיעור מוחות
3. שאלונים וראיונות
4. משחקי תפקידים

הסבר: דינמיקה קבוצתית נועדה על מנת לטפח את הצוות, לפתח אותו ולגבש אותו. בפעילות זו אין איסוף של דרישות. לעומת זאת, בדיונים קבוצתיים עם הלקוחות, ביצוע סקרים ושאלונים, לראיין לקוחות פוטנציאליים ולשחק את הסיפור המוצע, יכול בהחלט להעלות דרישות.



---

#### תרחישי שימוש נועדו:

1. לתאר דרך מסוימת להשתמש במערכת, לייצג דו שיח בין המשתמש למערכת מנקודת מבטו של המשתמש
2. לתאר דרישה של הלקוח שבאה לידי ביטוי בשימוש בשפת תכנות שאינה מוכרת על ידי צוות הפיתוח
3. לתאר דרך בה המשתמש מקבל הרשאות לניהול בסיס הנתונים ללא אישור של המנהלים של המערכת
4. לתאר מצבים מסויימים בהם המערכת יכולה להמצא, כאשר ישנה שונות בין המשתמשים החיצוניים במערכת

הסבר: תרחישי שימוש נועדו לתאר שימושים שונים של המערכת כאשר ישנם שחקנים  אל מול המערכת. כל תרחיש שימוש מהווה אינטראקציה בין השחקן למערכת ומתארת אותו. הדו שיח שנוצר בין המערכת למשתמש מבוטא מנקודת מבטו של המשתמש.

---

#### מה *לא* מוכל במפרט דרישות?
1. כלי פיתוח המערכת
2. מכונת מצבים
3. תרשימי ממשק ומשתמש
4. דיאגרמות פעילות

הסבר: מפרט דרישות אינו מכיל את כלי הפיתוח.כיוון שמפרט זה מכיל כלים ותרשימים של איך נעמוד בדרישות הלקוח וכדי לתת ללקוח ניראות של איך יתממשו דרישותיו כגון: מכונת מצבים, תרשימי ממשק המשתמש, דיאגרמות פעילות וממשקי חומרה ותוכנה, לכן כלי הפיתוח אינו צריך להיות מוזכר במסמך זה. 


---

#### איזה מבין המאפיינים הבאים *אינו* מאפיין תרחיש שימוש טוב?

1. נכתב מנקודת ראות של המערכת ולא מנקודת מבט המשתמש.
2. אין תיאור מפורט של התצוגה.
3. מתרכז ביחסים ולא בפעולות הפנימיות של המערכת.
4. מגדיר את היחסים בין המשתמש והמערכת בכל הנוגע לבקשה.

הסבר:מצגת 3 - שקופית 24: 
תרחיש שימוש טוב נכתב מנקודת ראות של המשתמש ולא של המערכת ולכן סעיף 1 לא נכון .

---

#### מהם סיפורי משתמשים User Stories?

1. רשימה כללית של דרישות המשתמשים במערכת.
2. רשימת חוויות של המשתמשים במוצר.
3. רשימת סיפורים שהמשתמשים מכינים לאחר התנסות במוצר שפותח עבורם.
4. רשימת מקרים שבהם המפתח מסביר ללקוח מה לא טוב במוצר שהוא מבקש.

הסבר: סיפורי המשתמשים מהווים רשימה ברמה כללית של כלל דרישות המשתמשים במערכת הידועות כרגע. מטרתם לתעד את כלל היעדים השונים של הלקוח (כולל דרישות לא-פונקציונליות), באמצעות דוגמאות ברורות כך שניתן יהיה על בסיסם לתכנן ולהעריך את המשך הפיתוח.

---

#### תרחיש ביצוע טוב נכתב מנקודת הראות של:
1. השחקן
2. המערכת
3. בעלי עניין
4. אף תשובה אינה נכונה

הסבר: תרחיש ביצוע טוב נכתב מנקודת הראות של השחקן ולא של המערכת ומתרכז ביחסים ולא בפעולות פנימיות של המערכת כיוון שבסופו של דבר זה אמור להיות ברור למשתמש - (מצגת 3 שקופית 45)
 
---
 
 #### מהו אב טיפוס (prototype) ?

1. מודל ראשוני של המוצר הרצוי טרם בנייתו המעשית המאפשר קבלת משוב מוקדם על הדרישות.
2. מודל סופי של המוצר שצריך לבצע בו תיקוני באגים ועיצוב.
3. מודל סופי של המוצר לפני שהתקבלו דרישות הלקוח.
4. מודל ראשוני תיאורטי של המוצר המוכן לשיווק לציבור הרחב.

הסבר: אב הטיפוס הוא מודל לבדיקה והתנסות ראשונית של המוצר. בהתאם לתוצאות ההתנסות באב הטיפוס עובר המוצר שינויים על מנת לשפרו ולקרבו לדרישת הלקוח כך שיבוא לידי ביטוי במוצר הסופי.

--- 

#### מה מהנ"ל *לא* חלק מדרישות לא-פונקציונליות?
  
 1.עיבוד הנתונים בהתאם לדרישות הלקוח.
 
 2.אבטחה.
 
 3.אמינות.
 
 4.קלות שימוש.
 
 הסבר: על פי מצגת מס' 3 שקופית 16 עיבוד הנתונים הוא חלק מדרישות פונקציונליות כי מתייחס להתנהגות המערכת בהתאם לדרישות הלקוח ולא חלק מדרישות לא פונקציונליות כפי ששאר הסעיפים כן.
  
 --- 
 
## תיכון וארכיטקטורה


#### מהי הגדרה אפשרית לארכיטקטורה? 

1. ייצוג היבטים שונים של התוכנה באופן מופשט
2. היררכיה של הקוד
3. פישוט הדרישות
4. אף תשובה אינה נכונה

הסבר: ארכיטקטורה - המטרה היא למצוא פתרון שיתאים לצורכי הלקוח תוך כדי עמידה באילוצי טכנולוגיה ותקציב  (מצגת 4 שקופית 21)

---

#### איזה אילוצי מערכת ארכיטקטורה יכולה לתאר בצורה טובה? 

1.	ביצועים גבוהים
2.	אבטחה
3.	גמישות לשינויים והרחבתיות 
4.	כל התשובות נכונות

הסבר: (שקופית 30 מצגת 4) ארכיטקטורה יכולה לתאר בצורה טובה את כל האילוצים האלו. ביצועים גבוהים- למשל חלוקה לרכיבים מקביליים, זיהוי צווארי בקבוק. אבטחה- למשל לאלו חלקים מותר לגשת. גמישות לשינויים- הפרדת רשויות כך ששינויים לא יחלחלו לכלל המערכת. 

---

#### כיצד מכונה מפרט תיכון התוכנה?

1.	SDS
2.	ZFR
3.	SRS
4.	SOW

הסבר: מפרט תיכון התוכנה נקרא:
 SDS-Software Design Specification

המפרט נכתב לאחר מפרט דרישות התכנה,  ומגדיר את מוצר התוכנה שיספק את הדרישות ממפרט הדרישות.  
המסמך מכיל תרשימים של ארכיטקטורת המערכת, ובעזרת התרשימים העבודה על הרכיבים תהיה קלה ונוחה יותר וכן מראה את הקשרים בין הממשקים השונים. 

---

#### לכידות וצמידות, מה נעדיף?

1. לכידות גבוהה וצמידות נמוכה
2. לכידות גבוהה וצמידות גבוהה
3. לכידות נמוכה וצמידות גבוהה
4. לכידות נמוכה וצמידות נמוכה

הסבר: נעדיף לכידות גבוהה כי ככה כל המרכיבים מתקשרים יותר טוב, וצמידות נמוכה כי זה אומר שהקשרים בין הרכיבים השונים פשוטה יותר  (מצגת 4 שקופית 25)

----

#### כיצד מדד הצימוד משפיע על מודולריות בתיכון תוכנה?

1. מדד נמוך מביא לפחות קשרים והבנה טובה יותר של הקוד
2. מדד גבוה מצביע על מיעוט משתנים.
3. מדד גבוה נותן הערכה טובה יותר בנוגע לדרישות.
4. מדד נמוך אינו מאפשר שימוש בשפות תכנות שונות.

הסבר: (שקופית 25 מצגת 4)מדד צימוד נמוך מביא לכך שיש פחות קשרים בין המחלקות, כל מחלקה מתנהגת בצורה יותר עצמאית וכך שגיאה במחלקה אחת פחות משפיעה על מחלקות אחרות. בנוסף, הקוד מובן יותר ומודולרי יותר. אין קשר למיעוט משתנים, להערכה בנושא דרישות ושימוש בשפות שונות. בנוסף, מדד נמוך מביא לכך שקורא שלא כתב את הקוד יבין את הקוד, המבנה וההתנהגות שלו בצורה טובה יותר משום שהוא יהיה יותר קל לקריאה.

---

#### מה זה UML?

1.	שפה ויזואלית לתיאור ארכיטקטורה.
2.	כלי אוטומטי לצימוד רכיבי מערכת לתוכנות ההפעלה שלהם.
3.	שפה בינארית המתקשרת עם רכיבי המחשב ברמה הפיזית.
4.	שפת תכנות המאופיינת באבסטרקציה חזקה של הפקודות והנתונים של המחשב.

הסבר: Unified Modeling Language היא שפה ויזואלית פופולרית שפותחה בסוף שנות ה-90 בה ניתן לתאר ולתכנן את ארכיטקטורת התוכנה אשר רוצים לפתח. השפה מאפשרת תיאור מופשט של מפרטי המערכת ובדרגות שונות של דיוק. 

---

#### מהם ארבעת הכללים לתיכון פשוט ע״פ בק (Beck)

1. מבטא את כוונת המתכנת, כל הבדיקות עוברות, אין כפילויות, מספר מינימלי של מחלקות ומתודות
2. עבודה ביחידים, אין כפילויות, מספר מינימלי של מחלקות ושיטות, ביטוי כוונת המתכנת
3. כל הבדיקות עוברות, ביטוי כוונת המתכנת, תיכון של כל הדרישות מראש, מספר מינימלי של מחלקות ומתודות
4. מודולריות, מספר מינימלי של מחלקות ומתודות, כל הבדיקות עוברות, אין כפילויות
 
הסבר: הרעיון לפי בק: 
כל הבדיקות עוברות -  המטרה העיקרית היא שזה עובד כמתוכנן,בדיקות הם שם כדי להבטיח שזה קורה. 
מבטא את כוונת המתכנת- הדרך של בק לומר שהקוד צריך להיות קל להבנה כלומר הצורה של קנט להביע את הכלל הזה מרמז כי המפתח להפעלת הבנה הוא להביע את הכוונה שלך בקוד ולכן הקוראים שלך יוכלו להבין גם את הקוד שלך. 
אין כפילויות - לפי בק מתכנתים רבים הבחינו כי התרגיל של ביטול שכפול הקוד הוא דרך רבת עוצמה להוציא את העיצובים הטובים ביותר.
מינימום מחלקות - הכלל האחרון אומר לנו כי כל דבר שאינו משרת את שלושת הכללים הקודמים יש להסיר לכן נרצה שיהיה לנו מינימום מחלקות ומתודות

בנוסף ברצוני לשתף אתכם במאמר בנושא: "BeckDesignRules - Martin Fowler" 
https://martinfowler.com/bliki/BeckDesignRules.html

---

#### מהו תרשים רצף (Sequence Diagram)?

1. תרשים המתאר את האינטראקציה בין חלקים שונים של המערכת תוך כדי ביצוע פונקציונאליות מסוימת על גבי ציר זמן.
2. תרשים המתאר אילו רכיבי תוכנה יושבים על אילו רכיבי חומרה ואיך הם מתקשרים ביניהם.
3. תרשים המתאר את מחלקות התוכנה ואת היחסים ביניהן.
4. תרשים המתאר את המאורעות הגורמים לעבור ממצב אחד למצב אחר, והפעילויות הנגרמות משינוי של מצב.

הסבר: את ההתקשרות בין רכיבי החומרה לרכיבי התוכנה במערכת מתאר תרשים הפצה , את מחלקות התוכנה והיחסים ביניהם - מתאר תרשים מחלקות ואת המאורעות הגורמים לעבור ממצב אחד לאחר - מתאר תרשים מיצוב. 

----

#### כיצד ארכיטקטורת תוכנה עוזרת לצוות?

1. כל התשובות נכונות.
2. הבנת המערכת.
3. טיפול בדרישות לא פונקציונאליות.
4. ניהול.

הסבר: לפי המצגת בנושא תיכון וארכיטקטורת תוכנה, שקופית 29, ארכיטקטורת תוכנה עוזרת בהבנת המערכת - תאור הקשרים בין מרכיבים, טיפול בדרישות לא פונקציונאליות - אילוצים, וניהול - עוזרת להבין את כמות העבודה ולעקוב אחרי התקדמות.

---

## תכנון


#### מהי הערכה?

1. פרדיקציה
2. התחייבות למה שיקרה עתיד
3. תכנון
4. אף תשובה אינה נכונה

הסבר: פרדיקציה הינה תחזית מוגדרת לזמן קצר שסיכויי ההתממשות שלה גבוהים אך ללא התחייבות כלשהי (מצגת 5 שקופית 16)

---

#### מהם השלבים (לפי הסדר הנכון) ליצירת הערכה?

1. הערכת גודל המוצר, הערכת המאמץ הנדרש, הערכת לוח הזמנים בחודשי יומן, הערכת עלות הפרוייקט בש"ח 
2. הערכת המאמץ הנדרש, הערכת לוח הזמנים בחודשי יומן, הערכת גודל המוצר, הערכת עלות הפרוייקט בש"ח 
3. הערכת עלות הפרוייקט בש"ח, הערכת המאמץ הנדרש, הערכת לוח הזמנים בחודשי יומן, הערכת גודל המוצר 
4. הערכת גודל המוצר, הערכת עלות הפרוייקט בש"ח, הערכת המאמץ הנדרש, הערכת לוח הזמנים בחודשי יומן

הסבר: דבר ראשון נצטרך לדעת את גודל המוצר, לאחר שנדע את גודל המוצר, נוכל להעריך את המאמץ הנדרש. כאשר תהיה לנו הערכה של המאמץ נוכל להעריך את לוח הזמנים ואחר שיש לנו את שלושת השלבים הראשונים נוכל להעריך את עלות הפרוייקט. (מצגת 5 שקופית 27)

---


#### תנו דרך לצמצום משפך אי הודאות, אם ניתן לצמצמו:

1. באמצעות מסמכי פרויקט.
2. לא ניתן לצמצם את משפך אי הודאות.
3. באמצעות צמצום מסמכים.
4. משפך אי הודאות תמיד יצטמצם בעצמו.

הסבר–משפך אי הודאות אינו מתכנס מעצמו – כאשר הפרויקט אינו מנוהל היטב ומצב ההתקדמות תכולה, מאמץ, לו"ז אינו ברור לא ניתן לשפר את האומדנים ואי-הודאות נשארת גדולה.
יש לנקוט בפעולות יזומות לגרום להתכנסותו – פעולות אלה כוללות הכנת תוצרים המגדירים את תכולת הפרויקט ובכך מאפשרים אומדנים מדויקים יותר.

---

#### אילו מהבאים הם שיטות להערכת **המאמץ** הנדרש בפרוייקט?

1. כל התשובות נכונות.
2. שימוש בנתונים היסטוריים, 
3. שיטת Wideband „Delphi.
4. שיטת COCOMO.

הסבר: על מנת להעריך את המאמץ הנדרש במהלך הפרוייקט ישנם כמה שיטות, ביניהם ניתן להשתמש בנתונים היסטוריים ולהשוות לפרוייקט הנוכחי, שיטת delphi ושיטת COCOMO בעזרת נוסחאות בסיסיות.
מצגת 5, הערכות - שקופית 31.

---

#### בשיטת עבודה אג'ילית ,תוך כדי שימוש בסבבים, מה צריך לעשות כאשר לא מספיקים להשלים סבב בזמן?

1. להשלים את העבודה על הסבב בהמשך הפרוייקט.
2. לוותר על החלק החסר בסבב ולהמשיך את הסבב הבא.
3. לעצור את המשך הסבבים עד השלמת הסבב הנוכחי.
4. גיוס אנשי צוות נוספים שתפקידם לסיים את הסבב החסר.

הסבר: בשיטה אג'ילית הרעיון הוא לעבוד בצורה זריזה וגמישה(זמישה) ולכן אם לא מספיקים לסיים סבב בזמן, מוצאים זמן בהמשך תוך כדי המשך העבודה בצורת הסבבים. לא עוצרים.

---


#### מה חסר בסקראם?

1. פרקטיקות פיתוח תוכנה ברמת הקוד
2. עמידות לשינויים תוך כדי פיתוח
3. התייחסות ללקוח של מוצר התוכנה
4. אף תשובה אינה נכונה

הסבר: לפי המצגת בנושא כלים: ניהול דרישות ובקרת קוד, שקופית 46, מה שחסר בסקראם הוא פרקטיקות פיתוח תוכנה ברמת הקוד, כיוון שמדובר בשיטה יותר ניהולית, וכיצד לכתוב קוד, לבצע בדיקות ולתכנן את המוצר

---

#### מה זה MVP?

1. תוצר מינימלי מוכן עבור התרחיש העיקרי שהלקוח יכול להשתמש בו ואנו יכולים ללמוד ממנו
2. סוג של מסמך דרישות
3. שיטה לניהול סיכונים
4. חלוקת העבודה לאיטרציות

הסבר:  ראשי התיבות של MVP הם Minimum Viable Product והוא מבטא את המוצר הבסיסי/מינימלי אותו אנו רוצים לחשוף לקהל היעד שלנו. (מצגת 5 שקופית 54)

---

#### הוא מדד טוב להערכת גודל תוכנה SLOC האם?

1.  לא, כיוון שהוא מדד אשר תלוי  בגורמים שונים כגון: שפת התוכנה, הצוות והמפתח (והיכולת שלהם לכתיבת קוד מהיר ואיכותי) וסוג הפרויקט (זמן אמת/אינטרנט)
2. כן. 
3. לא, כיוון שהוא מדד אשר תלוי בזמן הקומפילציה ובמשאבים העומדים לרשות החברה.
4. לא, כיוון שהוא מדד אשר תלוי בעומס המעבד בכל זמן נתון. 

הסבר: לפי המצגת בנושא כלים: ניהול דרישות ובקרת קוד, שקופית 30, המדד הנ"ל אינו מדד טוב כיוון שהוא תלוי בדברים שונים, בין השאר בשלושה הרשומים למעלה.

---

## בקרת תצורה

#### מה מהבאים **אינו** יעד לבקרת גרסאות?

1. לתת ציון או הערכה על איכות הגרסה שהמפתח עדכן.
2. מאגר מעודכן של תוצרי הפרויקט.
3. שיתוף מספר מפתחים בו זמנית.
4. איסוף כל הגרסאות ומעקב אחרי שינויים.

הסבר: 
בין היעדים של בקרת גרסאות: איסוף כל הגרסאות ומעקב אחרי שינויים, מאגר מעודכן של תוצרי הפרויקט, שיתוף מספר מפתחים בו זמנית.
הציון ניתן למפתח על איכות הגרסה שהוא עדכן אינו אחד מהיעדים של בקרת גרסאות.

---

#### למה משמשים Branches (ענפים) בבקרת תצורה?

1. משמשים לשמירת כמה גרסאות מקבילות.
2. משמשים לשמירת הקוד הראשי והעיקרי אליו מתחברים כל הגרסאות.
3. משמשים לצורך גרסאות לא עדכניות בלבד.
4. אף תשובה אינה נכונה


הסבר:Branches (ענפים) משמשים לשמירת כמה גרסאות  במקביל ומאפשרים לנו לראות לכל גרסה מהיכן היא הגיעה ע"י כך שנכתוב על כל ענף(גרסה) מיהו אבא שלו, הם גם מסייעים לשיתוף פעולה ועבודה במקביל של צוות מפתחים.  (מצגת 6 שקופית 47)

---

#### מה מהבאים **אינו** חלק משרותי Github?

1. בקרת איכות.
2. ניהול משימות.
3. בקרת גרסאות.
4. ויקי.

הסבר: לפי מצגת מס' 5 שקופית 67 בגיטאהב קיים ויקי,בקרת גרסאות ומערכת לניהול משימות.


#### אילו מבין האפשרויות הבאות נחשב לחסרון במערכת בקרת התצורה גיט?

1. בעיות אבטחה ארגונית.
2. לא ניתן לגבות את העבודה שנעשתה.
3. קשה לחזור אחורה לגירסא מסוימת.
4. בקרת גרסאות גורמת לחוסר שיתוף פעולה.
 	
הסבר: בעבודה בצורה זו רוצים לתת הרשאות שונות לבעלי תפקידים שונים, ונתינת הרשאה רק בקטעי קוד מסוימים אינה אפשרית בבקרת גרסאות.

---

#### מערכת הגיט פועלת בצורה:

1. מבוזרת.
2. ריכוזית.
3. מעוצבת.
4. מאוחדת. 

הסבר: מערכת הגיט מאפשרת עבודה בצורה מבוזרת באופן החלוקה שלה שמאפשר לעבוד באופן מקביל ולהפריד בין העבודות המתבצעות על ידי שני משתמשים שונים, ולבסוף מתבצע מיזוג שלאחר מכן ניתן יהיה לראות את כל השינויים ואת המיזוגים שבוצעו.

---

####  אלו מן הפקודות הבאות הן פקודות גיט?
 
 1. git add,git commit,git push
 2. git add,git login,git host
 3.  git execute ,git hist,git merge
 4. git commit, git hist, git run
 
 הסבר: git host,git execute,git run  אלו פקודות שאינן נמצאות ברשימת הפקודות של גיט לכן תשובה א נכונה

#### יש לי שני מאגרים נפרדים, ע"י איזו פקודת git אפשר לסנכרן ביניהם?

1.	git pull
2.	git add
3.	git checkout
4.	git init

הסבר: בכדי לסנכרן בין שני מאגרים נפרדים נעזר בפקודה : 
git pull
הפקודה מייבאת את ה commits מהמאגר המרוחק למאגר שלנו המקומי  ומסנכרנת בין שני מאגרים נפרדים.

---

#### מה מציינת המילה השמורה HEAD בפקודות git?

1.ענף הפיתוח הפעיל, הנוכחי
2.הענף הראשי
3.השינוי האחרון
4.הענף הראשון שייצרנו


הסבר: בגיט יש

HEAD

שהיא מילה שמורה לצומת שבה אנחנו נמצאים כרגע (ענף הפיתוח הפעיל).

---

#### אילו פקודות מכילה הפקודה git pull?

1. git fetch ו - git merge
2. git fetch ו - git clone
3. git clone ו - git merge
4. git clone ו - git status

הסבר: הפקודה git pull מבצעת בהתחלה git fetch – לוקחת את כל ההיסטוריה וממזגת אותה 
ולאחר מכן מבצעת git merge - ממזגת את הקוד שלנו עם ההיסטוריה (מצגת 6 שקופית 125)


---

#### מה מבצעת פקודת git hist ?

1. לא קיימת פקודה כזו במערכת
2. מציגה את ההיסטוריה של כל הפעולות שבוצעו בפרויקט
3. מוחקת את ההיסטוריה שלכל הפעולות שבוצעו בפרוייקט
4. מציגה ומוחקת את ההיסטוריה שלכל הפעולות שבוצעו בפרוייקט לפי תוספת לפקודה של אחת מן המילים add/rem 

הסבר: לא קיימת פקודה כזו במערכת. git hist זהו כינוי נפוץ של הפקודה git log שנוצר ע"י מנגנון ה aliases לטובת נוחות השימוש.... באותה מידה יכולנו לקרוא לפקודה git orange ;-)


---

#### מהו Staging area בגיט (git)? 

1. מקום שבו שמור הקוד שייכנס לקומיט הבא
2. שטח בו מאחסנים את קודי הבדיקה
3. אזור המכיל גרסאות בעייתיות
4. אף תשובה אינה נכונה

הסבר: Staging area - שליטה על מה שייכנס להיסטוריה. כל פעם שעושים שינוי שומרים אותו ל staging ואז אותו אנו מעדכנים בהיסטוריה, זה מקנה לנו שליטה על מה שיכנס להיסטוריה.  (מצגת 6 שקופית 89)

---

#### במידה ושני מפתחים (X וY) עובדים על אותו הפרויקט באותו הזמן, מה יקרה כאשר מפתח X ינסה להעלות את השינויים שלו (git push) לתיקייה המרכזית, לאחר שהמפתח Y כבר ביצע שינוי משלו והעלה אותו?

 1. git לא תאפשר זאת, ותדרוש מX לעדכן (pull) את השינויים אצלו לוקאלית, ואז לבצע סנכרון עם השינויים הלוקאליים שלו. 
 2. git לא תאפשר זאת, ותדרוש מY לעדכן (pull) את השינויים אצלו לוקאלית, ואז לבצע סנכרון עם השינויים הלוקאליים שלו. 
 3. git לא תאפשר זאת, ותבקש משני המפתחים לתקשר בניהם ולהחליט על גרסה אחידה להעלאה, זאת בנוסף לביטול הPUSH של מפתח Y.
 4. git תאפשר זאת, ולמעשה תדרוס את כל אשר מפתח Y העלה.
 	
הסבר: git תמנע conflict מסוג זה, ותבקש מהמפתח השני לעדכן ראשית את כל השינויים שהועלו לתיקייה (במקרה זה השינויים של מפתח Y), לסנכרן אותם לוקאלית עם השינויים שלו, ורק אז תאפשר לו להעלות את השינויים (push).
 

[המשך השאלות...](./README2.md)

